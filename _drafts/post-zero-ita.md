---
layout: post
title: "The Zero Post: Hopandfork's project"
category: Hopandfork
author: 
comments: true
---

##Post Zero: Il progetto Hopandfork

Nell’accezione comune, Zero significa niente, nullo o un'assenza di valore. In informatica rappresenta il principio, ossia l'inizio di qualcosa: basti pensare che non c'e' struttura dati che non cominci con un index zero. Questo blog vuole essere visto come un vettore contenente post e lo Zero Post vuole occuparne la cella zero. Essendo il primo non avrà contenuti specifici o novità così grandi da rivoluzionare il pensiero informatico, ma vuole segnare l'inizio di un progetto ricco di contenuti e di post interessanti.

Il progetto Hopandfork nasce da un gruppo di studenti magistrali di ingegneria informatica dell'Università di Roma Tor Vergata. Tra un caffè al bar e una chiacchierata nei corridoi, dedichiamo molto del nostro tempo a progetti universitari e di lavoro. Esame dopo esame, progetto dopo progetto stiamo crescendo, e con noi è maturata anche la voglia di poter "condividere le nostre conoscenze". 

Oggi si condivide qualsiasi cosa, un'idea, una frase, una foto o un video. Ma l'ansia da condivisione non è ancora una malattia abbastanza diffusa nel mondo informatico. Molte aziende continuano a scegliere di produrre codice _proprietario_ preferendolo al codice aperto. Tuttavia, la scelta di produrre codice _aperto_, è in netta crescita, e per avere un'idea dell'impatto di tali prodotti open basti pensare al kernel di Linux.

Nel nostro piccolo vogliamo condividere anche noi qualcosa, e vogliamo farlo con spirito "open" ed è per questo che:

  1. Scriveremo post sul blog condividendo contenuti relativi ad approfondimenti di natura informatica. Ci auguriamo che i nostri post possano risultare interessanti, soprattutto a chi come noi condivide la nostra stessa passione.
  2. Svilupperemo delle idee rendendo pubblico il codice sorgente prodotto. L'obiettivo principale è favorire il libero studio del codice e permettere ad altri programmatori di apportarvi modifiche ed estensioni. 
  
Infine, speriamo che i nostri lettori si sentano liberi di contribuire con le proprie impressioni e opinioni, senza esimersi dal muovere critiche o fornire utili suggerimenti. Infatti, Hopandfork è un progetto che mette la collaborazione al centro della propria visione ed è per questo motivo che vi vogliamo invitare tutti quanti all'_openSourceLunch_. Si tratta di un pranzo virtuale in cui l'invitato principale è proprio l'open source e grazie a Jim Zemlin (direttore esecutivo della Linux Foundation) sappiamo che “Open Source is Eating the Software World”, e noi possiamo solo aggiungere che siamo molto affamati.
